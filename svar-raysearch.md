# Svar RaySearch


# Vad söker du i din nästa roll och hur du ser på din framtida utveckling?

Jag söker mitt första jobb efter examen snarare än söker mig vidare från en befintlig position. Jag söker en tjänst och arbetsplats där jag kan få möjlighet att tillämpa den breda kunskap jag samlat på mig genom åren,
både från KTH och genom personliga projekt. Min främsta expertis ligger inom Linux, nätverk, devops, generell programmering och systemutveckling. Att få använda sina kunskaper till något som gör gott känns självklart extra motiverande och meningsfullt.

Jag är naturligtvis långt ifrån fullärd, vilket jag egentligen tror att man aldrig blir. Under mitt examensarbete hos Red Hat samarbetade jag med en extremt kompetent senior utvecklare som pushade mig utanför min komfortzon, vilket ledde till att jag lärde mig väldigt mycket. Jag tyckte det var särskilt givande eftersom vi också arbetade bra tillsammans. Detta är något jag väldigt gärna skulle vilja fortsätta med - att lära mig av och samarbeta med personer som är betydligt mer erfarna än jag själv. Jag är medveten om
att det är stor skillnad mellan att programmera och bedriva systemutveckling i studier och på fritiden jämfört med i industrin, och det är något jag vill lära mig mer om och få erfarenhet av.


# Hur är din relation till programmering, vad motiverar dig, och hur använder du det idag?

Jag har använt datorer sedan ung ålder men har programmerat sedan gymnasiet där jag började med Java och Javascript. Under tiden på KTH har jag förutom Java även programmerat mycket i C, Erlang, bash och Python. 
Varje språk tycker jag har sin egen charm och fördelar men idag när jag programmerar på fritiden väljer jag oftast Python för backend och scripting, men eftersom frontend oftast skrivs
i javascript har jag gått över mer till att skriva API:er i javascript. Det är egentligen inte ett språk jag gillar men det är skönt att programmera i samma språk när man jobbar med fullstack. 
Jag motiveras av att bygga skalbara och effektiva system som minimerar entropi och underlättar underhåll. Denna text-to-speech applikation är skriven i React, TailwindCSS, API:et är byggt med javascript och express, 
databaserna är mongodb och redis, koden körs i docker på min egen linuxserver. Jag är egentligen varken frontend- eller fullstackutvecklare utan jag har tagit ett steg i taget och lärt mig på vägen under tiden jag byggt, men det märks klart att 
jag är mer bekväm kring backend än saker relaterade till frontend. Det har varit extremt lärorikt att bygga fullstack för det är så många olika saker att tänka på och se till att alla system fungerar som de ska tillsammans. Jag känner verkligen 
att jag har vuxit som utvecklare under detta projekt. Planen är att göra det till något kommersiellt och vidareutveckla det. Utöver det så håller jag på mycket med automatisering, backup, nätverk och serverkonfiguration på min fritid hemma. Jag har som sagt en Linuxserver
där jag kör alla mina system. Dock har jag väl de senaste åren inte gjort så mycket vanlig programmering likt algoritmer som kodtestet gick ut på. Det är dock något jag tycker är kul men nuförtiden låter jag oftast AI skriva sådan kod åt mig vilket egentligen tar bort
det roligaste i programmering, vilket är problemlösning, så det var roligt att återigen få skriva kod från grunden i kodtestet. Men jag märker också tydligt att utan min djupa tekniska bakgrund och förståelse för kod så skulle den kod AI producerar vara extremt buggig och full av sårbarheter och ineffektiva system. Att enbart lita på det AI producerar är i stort sett omöjligt. Så jag känner mig lite som en senior utvecklare nuförtiden som vägleder juniorer, vilket är både positivt och negativt. Det var det jag hade förberett om programmering.


# Hur brukar du arbeta i grupp, ta ansvar, och hantera utmaningar i projekt?

Jag besvarade denna fråga utförligt i skrift under en annan intervju nyligen, och jag skulle kunna skicka det dokumentet till dig efteråt vid intresse. Det beskriver utförligt hur jag arbetat i grupp på KTH och vilka roller jag har haft.
Under tiden på KTH har det såklart varit många olika projekt och grupparbeten av varierande typ, även om det oftast var i grupper om två. I större grupper tar jag ogärna ledarrollen, men i mindre grupper skulle jag säga att det oftast var jag som styrde upp, planerade och strukturerade stor del av arbetet. Det ska sägas att stor del av studietiden var under pandemin så mycket skedde på distans där jag känner mig lite mer bekväm att ta den rollen. Att planera och strukturera kommer ganska naturligt för mig eftersom jag gjort det sedan ung ålder, så jag skulle kanske säga att jag har lättare för det än andra men tar bara på mig rollen om jag känner att ingen annan gör det. Att komma igång kan oftast vara det svåraste i projekt, och där känner jag att jag är ganska bra på att komma igång och skapa en plan. Sen brukar resten lösa sig under arbetets gång när saker klarnar. Frihet under ansvar är ett ledord för mig och beskriver väldigt bra hur hela min studietid har varit och är en av anledningarna till att jag lyckades bra på KTH från start. När jag har tydliga mål eller ambitioner så levererar jag alltid på utsatt tid enligt satta krav på egen hand. Jag kan egentligen inte minnas någon gång som jag har varit sen med en inlämningsuppgift. Många har en tendens att prokrastinera, men det mår jag bara dåligt av och föredrar istället att börja tidigt och kontinuerligt förbättra i lugn och ro. Utmaningar uppstår i alla projekt som försöker skapa något av värde. Hur man hanterar utmaningar beror väl lite på vad det är för utmaning, exempelvis teknisk, finansiell eller problem med samarbetet. Men generellt skulle jag säga att det är viktigt att ha ett tydligt mål som alla i gruppen gemensamt arbetar mot och att det finns tydliga ansvarsområden, men där man gärna hjälper varandra vid problem och ber om och tar emot hjälp när man själv behöver det. När problem uppstår tycker jag det är viktigt att identifiera källan och faktiskt åtgärda roten till problemet istället för att applicera temporära lösningar. 

# Hur tar du till dig ny kunskap samt hur använder du feedback för att utvecklas?

För att lära mig något nytt så börjar jag med att titta på en tutorial om ämnet på Youtube för att få en generell förståelse. Sedan brukar jag sätta mig och experimentera med tekniken för att få lite praktisk erfarenhet. Men främst lär jag mig bäst genom att använda tekniken i egna projekt där jag oftast löser ett problem i min vardag. Man kan liksom inte lära sig cykla utan att faktiskt cykla. Idag med AI är det väldigt lätt att få snabba svar på sådana frågor, men jag tycker fortfarande att det krävs att man själv förstår och sätter sig in i problemet. AI är bra på att visa vägen, men det är fortfarande jag som måste leda vägen och förlita mig på min erfarenhet och kunskap för att vägleda AI. Att läsa bloggar från andra är också värdefullt. Det finns mycket bra material på Github också, inte bara kod utan även dokumentation och artiklar. Jag försöker börja med att göra en plan för hur jag ska lösa problemet. Vad gäller att arbeta i team tycker jag det är givande och roligt när man arbetar mot ett gemensamt mål. Även om jag föredrar att varje person har sitt eget ansvarsområde så samarbetar, diskuterar och hjälper vi varandra. Att tio personer ska skriva samma kod blir oftast inte så bra. Men att arbeta som ett team där man diskuterar och hjälper varandra är givande. Jag tycker det är viktigt att man vågar ge feedback och att man är öppen för att få feedback. Att vara ärlig med vad man kan och inte kan är viktigt. Det är också viktigt att man har ungefär snarlika erfarenheter och kunskaper även om de kan variera i grad. Jag föredrar faktiskt team där jag är den som kan minst istället för mest, för jag vill utvecklas och utmanas. Tillförlitlighet är också viktigt. Att andra litar på att jag gör ett bra jobb är viktigt. Att ge feedback tycker jag är extremt viktigt, och det säger jag inte bara för att det ska låta bra. Jag tycker nästan att man aldrig kan få för mycket feedback, så länge den är saklig och grundad i fakta. Jag vill göra ett så bra jobb som möjligt och då är feedback väldigt viktigt. Under mitt examensarbete fick jag nästan tjata på handledaren för att få tillräckligt med feedback, så det är något jag vill ha. Att ge feedback gillar jag också, även om jag som junior kanske inte har så mycket att ge till en början, men jag ser gärna att min feedback lyssnas på och tas tillvara även om den inte appliceras. Feedback är ju en central del i neurala nätverk och AI så jag tror det finns mycket att lära sig av hur det används där. 


# Berätta om ett tillfälle där något inte gick som planerat? Hur ställde du dig till denna motgång och vad lärde du dig?
 
Här finns det ett flertal exempel jag kan ta upp, men det första som jag kommer att tänka på är faktiskt erfarenheter från mina studier på KTH. De flesta kan nog skriva under på att matematiken på KTH är extremt utmanande, åtminstone om man inte är ett geni på ämnet.
Jag har alltid gillat matematik men kan vara ärlig med att jag tyckte det ofta var väldigt utmanande att klara vissa kurser och gjorde flera omtentor. Även om jag alltid förberedde mig väl och kände att jag hade förståelse för ämnet så är det inte alltid lätt att visa det på
en tenta med bara några få frågor. Det kändes ofta som ett stort nederlag att inte klara en tenta och jobbigt att behöva allokera tid till omtentan som annars behövs för andra kurser. Jag hanterade detta genom att jag kände att utbildningen var helt rätt för mig och att jag trivdes med ämnena och inriktningen, det gjorde att det kändes värt att behöva kämpa lite extra i vissa kurser. Till detta kommer att det är viktigt att inte se ner på sig själv eller se sig som sämre än andra bara för att en tenta inte gick bra. Här tror jag att min funktionsnedsättning hjälpte mig eftersom jag kanske var mer van vid att misslyckas med saker och att allting inte alltid är problemfritt samt att inte låta ens motgångar definiera en själv. Den absolut största erfarenheten jag tar med mig från detta är vetskapen och självförtroendet att jag kan lära mig vad som helst oavsett svårighetsgrad bara tillräcklig tid ges, den vetskapen hade jag inte tidigare och det känns väldigt tryggt att känna så. Tidigare kanske jag betvivlade min egen kapacitet eller intelligens men nu vet jag att anledningen till att jag inte kan något är att jag inte spenderat tillräckligt med tid på att lära mig det. Det finns nog massa andra svar och exempel jag skulle kunna ge på denna fråga men jag känner att detta exempel är det som jag först kommer att tänka på och har satt mest avtryck på mig.


# modelleringsuppgift 

Jag läste en kurs på KTH som innehöll UML och modellering av system likt denna uppgift, och ska jag vara ärlig så tycker jag det är
ett väldigt tråkigt verktyg som jag inte använder mig av när jag själv programmerar. Finns såklart nivåer av UML och modellering, det vi gjorde var alldeles för avancerat och detaljerat för att vara till nytta i praktiken om jag ska vara ärlig. Självklart så planerar jag min kod och systemarkitektur men jag kanske inte använder mig av strikt UML utan snarare skriver ned det i textform i en plan eller bara har det i mitt huvud under tiden jag kodar. Men, det är förstås svårt att förstå en stor och komplex kodbas och systemarkitektur som denna app jag byggt så egentligen skulle jag behöva använda mig av UML eller liknande verktyg för att förstå den.

# UML

### Patient 

* Representerar en patient i systemet
* - Attribut:
    * - namn: String
    * - condition: Enum

### Doctor

* Representerar en läkare i systemet
* - Attribut:
    * - namn: String
    * - roll: Enum

### Treatmentroom

* Representerar en behandlingslokal i systemet
* - Attribut:
    * - roomId: String
    * - hasTreatmentMachine: Boolean

### Consultation

* Representerar en schemalagd konsultation mellan patient och läkare
* - Attribut:
    * - patient: Patient
    * - doctor: Doctor
    * - room: Treatmentroom
    * - date: Date

* Responsibiliies: Länkar en patient, läkare och behandlingslokal till en specifik tidpunkt och skapar en konsultation. 

### Hospital 

* Innehåller en lista av alla patienter, läkare och behandlingslokaler. 

* - Attribut:
    * - patients: List<Patient>
    * - doctors: List<Doctor>
    * - rooms: List<Treatmentroom>
    * - consultations: List<Consultation>

### Condition

* Representerar en tillstånd eller sjukdom som en patient kan ha

* Values: Cancer, Heart disease, Diabetes, Stroke, etc.

### DoctorRole

* Representerar en roll som en läkare kan ha

* Values: Oncologist, Cardiologist, Endocrinologist, etc.

# Relationer

* Patient -> Consultation: one-to-many
* Doctor -> Consultation: one-to-many
* Treatmentroom -> Consultation: one-to-many


# Implementering

1. Registrera patient

* Hospital har en metod, registreraPatient(name: String, condition: Condition)
* Skapar en ny Patient med namn och tillstånd
* Anropar metod bokaKonsultation(patient: Patient, date: Date)
  - Hittar en tillgänglig läkare som matchar patientens tillstånd
  - Hittar en tillgänglig behandlingslokal
  - Skapar en ny Consultation med patient, läkare och behandlingslokal
  - Lägger till Consultationen i listan av konsultationer
  - Returnerar Consultationen
* Lägger till patienten i listan av patienter

2. Lista konsultationer

* Hospital har en metod, listaKonsultationer()
* Returnerar en lista av alla konsultationer

